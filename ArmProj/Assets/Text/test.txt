Ֆէգսբուրգը մյուս գյուղերից ոչինչով չտարբերվող մի գյուղ էր: Գյուղի բնակչության զգալի մասը կազմում էին ագարակատերները: Բազում տներ, ախոռներ և անասնանոցներ կուտակված են գյուղի կենտրոնում, որը շրջապատված է վարած արտերով և արոտավայրերով: Շատերը ծնվում, աշխատում, ամուսնանում, երեխաներ ունենում և վերջապես մահանում էին գյուղում, հազվադեպ համարձակվելով լքել գյուղի սահմանները: Բնակիչները նույնիսկ հստակ չգիտեին իրենց երկրի սահմանները, սակայն իրենց քաջ հայտնի էր իրենց գյուղի ամեն ծառի, քարի, արահետի և առվակի տեղը: Գյուղացինեին քիչ էր հետաքրքրում, թե ինչ է կատարվում արտաքին աշխարհում, իրենց համար աշխարհը հենց գյուղն էր: Եվ պետք է նշել, որ գյուղում հազվադեպ էին տեղի ունենում նշանավոր և արտասովոր իրադարձություններ: Մարդկանց հիմնական հավաքույթների պատճառը հարսանիքներն էին, երեխաների ծնունդը կամ էլ հարգված մեծահասակներից մեկի ողբերգական վախճանը: Գյուղը մեծ չէր, և բոլորը չանաչում էին իրար:

Այս հավաքույթի պատճառը սովորական երևույթ էր` մահացել է հարգարժան Պարոն Ուորվիքը: Սակայն Պ Ուորվիքը սովորական գյուղացի չէր, և իր մահը սովորականից շատ ուշադրության էր արժանացել: Նման դեպքերում գյուղացիները հավաքվում են գերեզմանի մոտ, որը գտնվում է Որսորդի խրճիթից մի փոքր հյուսիս, և հրաժեշտ տալիս հանգուցյալին: Բայց այժմ բոլորը հավաքվել էին գյուղապետարանի մոտ: Մի քանի պատճառ կար, որ Պ Ուորվիքի մահը դարձնում էին ավելի տպավորիչ, քան այլ մարդկանցը: Նախ և առաջ Պ Ուորվիքը գյուղի ամենահարգված և տարեց բնակիչներից էր, և զբաղեցնում էր գյուղապետի պաշտոնը: Այս պատճառով շատերը ճանաչում էին իրեն մանուկ հասակից, և Պ Ուորվիքը դարձել էր գյուղի համար տեսարժանության և պարծանքի առարկա, գյուղի հին շինությունների նման: Պ Ուորվիքը նաև գյուղի ամենահարուստ մարդն էր: Ի տարբերություն այլ գյուղացիների նա չէր զբաղվուվ գյուղատնտեսությամբ կամ հանքաարդյեունաբերությամբ, կամ մեկ այլ գործով, բացի իհարկե գյուղապետ լինելուց: Բայց գյուղապետի աշխատավարձը բավարար չէր իրեն ամենահարուստը դարձնելու համար: Իսկ ինչպես էր նա ամենահարուստը գյուղում, կհարցնեք Դուք? Ոչ ոք հստակ չգիտի, թե ինչպես է նա հարստաել: Պ Ուորվիքը այն եզակի մարդկանցից էր, ով իր կյանքի ընթացքում լքել էր գյուղը: Երիտասարդ տարիներին նա մեկնեց գյուղից, և վերադարձավ միայն 20 տարի անց, անչափ հարստություններով: Եվ նա երբեք ոչ ոքի չեր պատմել, թե ինչպիսին էր արտաքին աշխարհը և թե ինչով էր նա զբաղվում այնտեղ: Բայց հավաքվածների մեծ մասը հետաքրքրված էր այս իրադարձությամբ ևս մեկ պատճառով: Պ Ուորվիքը չուներ կին և երեխաներ, հետևաբար և ժառանգներ: Բոլորը անհամբերությամբ սպասում էին իմանալ, թե ում է հասնելու իր ամբողջ հարստությունը: 

	Եվ ահա, գյուղապետարանի բակում և դարպասների դեմը հավաքվել եին գրեթե բոլոր գյուղացիները: Այստեղ էին բոլոր նշանավոր անձիք. կավագործ Բրանվենը, “Վիշապի վահան” գիլդիաի ավագ Մորդրեդը, դարբին Կադորը, պահակապետ Լուկանը, “Գազանների կտուր” պանդոկի տիրուհի Գվեներվան, դերձակ Պերցիֆալը, ատաղձագործ Գարեթը, կաշվեգործ Վալերանը, առևտրական Լիոնելը, “Կապույտ մրրիկ” հյուրանոցի տեր Տեոբալդը և ուրիշները: Հավաքույթը վարում էր քահանա Պալամեդեսը: Հենց քահանան է վարում բոլոր թաղման արարողությունները և զբաղվում ժառանգության հարցերով, կատարելով գյուղում գոյություն չունեցող իրավաբանի գործերը:

Այսպիսով, գյուղացիները հավաքվել էին որպեսզի հրաժեշտ տան Պ Ուորվիքին: Բայց շատերի համար կտակի բացումն էր առաջնային իրադարձությունը: Թաղման արարողությունը, անցավ սովորականի պես, բացառությամբ, որ մի փոքր ավելի շքեղ էր: Ահա հասավ երկար սպասված պահը: Թեպետ բոլորը երկար ժամանակ էին անցկացրել ոտքի վրա, ոչ ոք ցույց չէր տալիս հոգնածության նշաններ. հակառակը` բոլորը կարծես խանդավառությամբ կանգնած էին: Որոշ ժամանակ գյուղապետի սենյակում փաստաթղթերով զբաղվելուց հետո, Պալամեդեսը վերջապես դուրս եկավ բակ` մի գլանաձև ձեռագիր ձեռքին: 

-Հարգելի համագյուղացիներ,- սկսեց նա,- քանի որ մեր սիրելի գյուղապետը չունի ընտանիք, ես կբացեմ և կկարդամ իր կտակը ձեր բոլորի ներկայությամբ: 

Այդ ասելուն, նա ջարդեց կնիքը և պատրաստվեց կարդալ: Հուզմունքի ալիք անցավ ամբոխի միջով:

“Ես, Գրենթեվիլլ Ուորվիքը, ծնվել եմ 1837 թ,-ին Ֆէգսբուրգ գյուղում: Ես ամուսնացած չեմ, և երբեք էլ չեմ եղել: Ես չունեմ երեխաներ: Իմ ամբողջ ունեցվածքը ես կտակում եմ Ֆէգսբուրգ գյուղին մի արկղի միջոցով:” Բոլորը զարմացան. ինչպե՞ս թե իր ամբողջ ունեցվածքը տեղավորվում է մի արկղի մեջ: Բացի դրանից, ոչ մի արկղ չկար:

“Իմ ամբողջ հարստությունը կստանա նա, ով առաջինը իմ արկղը գտնել կարողանա: Եվ նա էլ կորոշի, թե ինչպես վարվի այդ հարստությունով:” 


Անցավ մի քանի ամիս, իսկ արկղի գտնվելու վայրը մնաց բոլորին անհայտ: Գյուղի խորհուրդներից մեկի ժամանակ, նոր քաղաքապետը` Մորդրեդը, որոշում է քաղաք մարդ ուղարկել, որպեսզի քաղաքի ամենահայտնի հետախույզին կանչեն գյուղ, արկղի գաղտնիքը բացահայտելու:

Երբ Ջավիսը հասավ գյուղ և մի փոքր հանգստացավ, նա սկսեց իր հետախուզությունը: Գյուղապետարանի դիմաց կար մի գեղեցիկ շատրվան, որը և գրավեց իր ուշադրությունը:
